                                            REGULAMENT POROLISSUM TRAIL 2023 

INFORMAȚII GENERALE
Porolissum Trail  este o competiţie sportivă de alergare montană organizată de Asociatia CS Todo Run Zalau in Parteneriat cu Consiliul Judetean Salaj. Competiţia are 3 probe de concurs: proba de semimaraton cu o lungime totală a traseului de aproximativ 23 km, proba de cros, cu o lungime totală a traseului de 10 km şi proba  populara a copiilor ce se desfăşoară pe o distanţă de 1,5 km.
Toate traseele se desfăşoară pe drumuri forestiere, poteci turistice marcate, poteci de munte nemarcate şi vor fi semnalizate corespunzător de către organizatori. Startul şi sosirea va  fi dat din fata Portii Praetoria la Castrul Roman Porolissum, din Localitatea Migrad, Judetul Salaj. 
PARTICIPARE
La proba de semimaraton, cât şi la proba de cros pot participa persoanele care au împlinit vârsta de 16 ani şi se consideră apte de efort susţinut din punct de vedere medical. Minorii (cei între 16 și 18 ani) vor putea participa numai cu acordul scris al reprezentantului legal (cel puţin unul din părinţi sau tutorele), prin care îşi dă acordul, în mod expres, pentru participarea lui la concurs, precizând că a luat la cunoştinţă regulamentul şi cunoaşte şi îşi asumă, alături de concurent, riscurile şi implicaţiile participării. Acordul se dă fie prin predarea către organizatori a declaraţiei autentificate notarial în acest sens, fie prin semnarea olografă a acordului de către reprezentantul legal prezent personal la înscriere alături de concurent.
La categoria „cursa copiilor ”, minorii sub 15 ani trebuie înscrişi de reprezentantul legal (părinte sau tutore) pe răspunderea acestuia. Dacă reprezentantul legal nu este părintele, ci tutorele, atunci e necesară şi o dovadă corespunzătoare care atestă calitatea de tutore a celui care semnează declaraţia notarială sau olografă la faţa locului. Înscrierea pe site prin înregistrarea unei vârste diferite decât cea reală atrage după sine eliminarea din concurs.
Fiecare participant, indiferent de modul de înscriere, trebuie sã semneze la înscriere, pe lângă tabelul de participare şi preluarea kit-ului de concurs, şi o declaraţie de responsabilitate. Această declarație poate fi semnată electronic. Prin aceasta declară că a fost informat asupra regulamentului, a luat la cunoştinţă, înţelege şi îşi asumă riscurile medicale, juridice şi de altă natură ale participării la Porolissum Trail în calitatea ei de competiţie sportivă montană de anduranţă în teren numai parţial amenajat şi securizat, prezentând probleme şi riscuri specific montane, ce nu pot fi decât parţial controlate şi compensate de măsurile luate de organizatori şi prin urmare necesită în continuare atenţie şi conduită preventivă din partea concurenţilor. Aceștia din urmă nu trebuie să se concentreze așadar doar asupra aspectelor de performanţă sportivă, ci şi asupra celor de comportament, echipament şi alte aspecte. Neprezentarea unui act de identitate al participantului la validarea înscrierii la faţa locului nu va permite participarea la concurs.
Organizatorul îşi rezervă dreptul de a refuza luarea startului sau continuarea cursei pentru persoanele pe care nu le consideră apte. Lista acestor situaţii este prezentată mai jos, nefiind exhaustivă: în stare de ebrietate produsă de alcool, droguri sau alte substanţe psihoactive, stare de sănătate alterată vizibil și semnificativ, epuizare fizică sau psihică, echipament total inadecvat.
CATEGORIE
SEMIMARATON 
Se stabilesc clasamente OPEN  doar pentru  cursa de semimaraton feminin si masculin.
Se premiază la Cros 10 km primii 3 clasaţi la categoriile feminin și masculin.
Se premiaza la cursa copiilor primi trei clasati la categoriile feminin si masculin.
Categoriile de varsta la cursa de semimaraton sunt: 16-34, 35-44, 45-54, 55-64, +65 ani.
Vor fi premiate doar categoriile pentru care există minim 5 concurenţi. Dacă la o categorie se înscriu mai puţin de 5 concurenţi, aceasta va fi comasată categoriei precedente.Cronometrarea se va face la secundă de către arbitrii aflaţi la Sosire. Va fi declarat câştigător cel care va ajunge în cel mai scurt timp la punctul de sosire după parcurgerea integrală a traseului pentru proba la care participă.
La Porolissum Trail se oferă premii în bani și/sau produse, după cum urmează:
•	SEMIMARATON: primilor 3 clasaţi la categoriile masculin și feminin
•	CATEGORIE SEMIMARATON: pentru a încuraja cât mai multe rezultate bune, premiile la categoriile de vârstă se acordă doar celor care urmează în clasament după premianții de la open
•	OPEN CROS: primilor 3 clasaţi la categoriile masculin și feminin
•	CURSA COPIILOR: primilor 3 câștigători (băieți și fete) la fiecare categorie de vârstă de la crosul copiilor.



ECHIPAMENT
Concurentul are obligația de a purta numărul de concurs într-un mod vizibil, pe faţa tricoului, pe toată durata concursului.
Echipamentul recomandat de către organizatori cuprinde, dar nu se limitează la: pantofi de alergare, haină de ploaie, bidon de apă, batoane sau geluri energizante, telefon mobil.
Echipament obligatoriu semimaraton:
1. pantofi de alergare cu talpă cu profil montan
2. bidon / pahar pentru apă
3. telefon mobil
4. foiță de vânt
Atenție: la punctele de alimentare nu se vor găsi pahare de plastic de unică folosință.
ÎNSCRIEREA ÎN CONCURS ȘI VALIDAREA ÎNSCRIERII
Înscrierea se face prin completarea formularului aflat pe site-ul concursului, secțiunea Înscrie-te acum!
După completarea formularului, persoana înscrisă va primi un e-mail de confirmare a înscrierii.
Atenţie: înscrierea devine validă după confirmarea efectuării plăţii taxei de înscriere! Fiecare înscris va trebui să achite o taxă de participare, comunicată din timp pe site-ul competiției.
TAXE DE PARTICIPARE EDIȚIA 2023
Taxele de participare se pot consulta aici 
LIMITA ÎNSCRIERI 2023
•	SEMIMARATON: 100
•	CROS 10KM: 50
•	CURSA COPIILOR: 50

PLĂTEȘTE CU CARD DE DEBIT/CREDIT
•	Prin Mobilpay până pe 14 octombrie 2023. Urmează instrucțiunile de plată care apar după completarea formularului de înscriere. Dacă dorești să faci plata mai târziu, folosește link-ul din e-mailul de confirmare a înscrierii doar până în 14 octombrie 2023.
KITUL DE CONCURS
Pentru a putea participa la oricare dintre probele de concurs, fiecare concurent va trebui să semneze o declaraţie pe propria răspundere.
Predarea kit-urilor de concurs se va face în puncte care vor fi comunicate de organizatori și la fața locului, în ziua anterioară concursului (între orele 16 şi 20 la punctul de înregistrare) şi în ziua concursului (între orele 07:00 și 8:30 – în funcție de probă – într-o zonă dedicată).
Pentru ridicarea kit-ului de concurs se va prezenta cartea de identitate a participantului, se va semna tabelul de participare (confirmând astfel şi datele personale şi categoria în care s-a făcut înscrierea) şi declaraţia pe propria răspundere, care conţine acordul cu privire la regulament, faptul că a fost înţeles şi acceptat şi că se asumă răspunderea pentru riscurile şi alte implicaţii certe sau potenţiale ale participării la concurs.
Atât kit-ul de concurs, cât și eventualele premii câștigate pot fi ridicate de participant sau de o persoană împuternicită, pe parcursul zilei în care se organizează evenimentul. După această perioadă kit-urile / premiile nu vor mai putea fi predate doritorilor.
ANULAREA PARTICIPĂRII / SCHIMBAREA PROBEI DE CONCURS
•	Dacă dintr-un motiv întemeiat persoana înscrisă online doreşte să îşi anuleze înscrierea, poate face acest lucru printr-un e-mail trimis la adresa contact..... În cazul retragerii înscrierii, taxa de participare NU POATE FI RETURNATĂ, însă locul poate fi cedat unui alt concurent. Îi încurajăm pe cei care nu mai pot concura să transfere taxa altei persoane şi să anunţe organizatorul printr-un e-mail trimis la adresa contact ......până pe data de 14 octombrie  2023. Transferul înscrierii se face manual de către un operator și se taxează cu 20 de lei/înscriere. În cazul în care concurentul decide să schimbe proba pentru care s-a înscris, el poate face acest lucru printr-un e-mail trimis la adresa contact ..... până în data de 14 octombrie 2023 și se taxează cu 20 de lei/schimb plus diferența de taxă dintre probe, dacă e cazul.
•	Dacă dintr-un motiv întemeiat persoana înscrisă online doreşte să îşi anuleze înscrierea, poate face acest lucru printr-un e-mail trimis la adresa contact ..... În cazul retragerii înscrierii, taxa de participare NU POATE FI RETURNATĂ, însă locul poate fi cedat unui alt concurent. Îi încurajăm pe cei care nu mai pot concura să transfere taxa altei persoane şi să anunţe organizatorul printr-un e-mail trimis la adresa contac.......până pe data de 14 octombrie 2023. Transferul înscrierii se face manual de către un operator și se taxează cu 20 de lei/înscriere.
START & PUNCTE DE CONTROL/ALIMENTARE
Startul la proba de semimaraton va avea loc sâmbătă 28 octombrie 2023 la ora 09:30, la proba de cros la ora 10:00, iar startul cursei copiilorse va da  la ora 12:00.
SEDINȚA TEHNICĂ & TIMP LIMITĂ
Vor fi trei ședinţe tehnice: sâmbătă 28 octombrie 2023 la ora 07:30  la ora 09:00 pentru semimaraton și la ora 09:35 pentru cros.
Timpul limită de parcurgere a traseului de semimaraton este de 4h.
Timpul limită de parcurgere a traseului de cros este de 2h.
Timpul limită de parcurgere a traseului family este de 30min.
DESCALIFICARE / RETRAGERE DIN CURSĂ
Organizatorii îşi rezervă dreptul de a descalifica sau de a retrage din cursă orice concurent dacă nu respectă acest regulament sau într-una din următoarele situaţii:
•	pierderea numărului de concurs;
•	ratarea unui punct de control;
•	abaterea de la traseul impus de către organizatori, nerespectarea traseului prin folosirea de scurtături;
•	utilizarea unui mijloc de transport în timpul cursei;
•	părăsirea echipamentului pe traseu sau aruncarea de gunoaie şi resturi pe traseu (ambalajele utilizate pot fi lăsate la punctele de control şi de alimentare);
•	comportament nesportiv faţă de alţi concurenţi sau lipsa de respect faţă de oficiali, organizatori, public susţinător, localnici;
•	depăşirea timpului limită;
•	 în cazuri excepţionale.
ABANDONUL
În cazul în care concurentul decide să abandoneze, el este obligat să îşi anunţe intenţia la cel mai apropiat punct de control şi să urmeze întocmai instrucţiunile primite de la organizator. Continuarea cursei se poate face doar pe propria răspundere – organizatorii nu mai garantează că pe traseu vor mai fi voluntari, puncte de alimentare funcţionale, marcaje etc., iar concurentul se consideră în afara concursului.
Va exista un punct de prim ajutor unde se va asigura serviciu medical de specialitate în caz de nevoie.
Organizatorii nu îşi asumă responsabilitatea pentru nici un fel de accident sau prejudiciu apărut ca urmare a participării la Porolisum Trail şi îşi rezervă dreptul de a modifica sau ajusta traseul de concurs în funcţie de condiţiile meteo, starea terenului sau chiar de a opri cursa în cazuri excepţionale. Orice modificare a traseului va fi semnalizată corespunzător (ca de altfel întregul traseu) şi comunicată concurenţilor cel mai târziu la ședinţa tehnică din preziua concursului.
În caz de forţă majoră (orice evenimente care ar putea influenţa buna desfăşurare a concursului, cum ar fi: inundații majore, dezastre naturale sau evenimente politice majore) care determină organizatorii să anuleze competiţia, taxa de participare nu va fi returnată.

